---
title: Barošanas bloks
date: 2018-06-14
top: 996
---

![](/posts/4/1.png)  
Kādu laiku iepriekš no AliExpress pasūtīju laboratorijas barošanas moduli [DPS3003](https://hackaday.com/tag/dps3003/), ar mērķi iegūt, pēc nepieciešamības, regulējamu voltāžu, nospiežot pāris podziņas. Putekļus krājot, ilgi nevarēju atrast piemērotu korpusu kur to visu salikt kopā, līdz pārkārtojot skapi, sapratu, ka ideāla kastīte, kas turklāt nemaksā neko, ir vecais datora barošanas bloks. 
<!-- more -->

Moduļa barošanai tika piemeklēts lielākais iespējamais adapteris no **YLCAAJ**, paldies Mārtiņ!
Ar iegūto adapteri: 30v 0.8A sanāk 24W, kas manām vajadzībām pašlaik ir vairāk kā pietiekami, dažādu gadžetu darbināšanai.  
  
![](/posts/4/2.jpg)
   
Relatīvi grūtākais bija tik pie attiecīga izmēra cauruma korpusā, kur stiprināt pašu power supply moduli. Nekas vairāk par skārda šķērēm pie rokas ar negadījās, bet kaut kā izmocījos līdz vajadzīgam izmēra caurumam :)
      
![](/posts/4/3.jpg)
  
Saliekot visu kopā, mazliet karstlīmes, abpusējas līmlentes un gatavs! Piemeistaroju arī krokodila vadus ērtākam darbam.

Rezultāts? Apmierinoši, funkciju pilda labi. Priecē, ka viss savākts kopā vienā kastītē. Jauks projektiņš vienam vakaram.
  
![](/posts/4/4.jpg)  

Kopējās izmaksas sastāda DPS3003 modulis - €20,33. Pārējais salasīts pa stūriem un ticis pie jaunas elpas. 

*73 de YL3CAAK!*



